Міністерство освіти і науки України
Харківський національний  університет радіоелектроніки


Кафедра програмної інженерії 



Лабораторна робота №1
 з дисципліни: «Архітектура програмного забезпечення» 
на тему: «Розробка опису проєкту в форматі «Vision and Scope»


Виконала
ст. гр. ПЗПІ-22-7
Рубаненко Марія Сергіївна
03 травня 2025 р.
Перевірив
ст. викл. Сокорчук І. П.



Харків 2025
1 ІСТОРІЯ ЗМІН

Таблиця 1.1 відображає зміни, внесені до документа.
Таблиця 1.1 - Історія змін
№	Дата	Версія звіту	Опис змін та виправлень
1	03.05.2025	0.1	Розділ «Історія змін» було додано до документа
2	03.05.2025	0.1	Розділ «Завдання до лабораторної роботи» було додано до документа
3	03.05.2025	0.1	Розділ «Опис виконаної роботи» було додано до документа
4	03.05.2025	0.1	Розділ «Висновки» було додано до документа
5	03.05.2025	0.1	У документ включено «Додаток А» з посиланням на відеоролик
6	03.05.2025	0.1	У документ включено «Додаток Б» документом Vision & Scope













2 ЗАВДАННЯ


Розробити опис програмної системи «Банк крові» у форматі Vision & Scope, який надасть чітке уявлення про систему, її основні функціональні можливості та вимоги. У цьому документі необхідно охопити актуальність вирішення проблем, що виникають у сфері кровоздачі, зберігання, транспортування та логістики крові, а також визначити функціонал, який виконують різні компоненти системи. Особливу увагу слід приділити тому, що опис має бути розроблений для всієї системи в цілому — включаючи серверну частину, веб-клієнт, мобільний застосунок та IoT-рішення, які забезпечують моніторинг та контроль умов транспортування крові. Крім того, опис має містити інформацію про використовувані технології на кожному з рівнів, що дасть змогу оцінити інтеграційні можливості системи в межах цифрової інфраструктури охорони здоров’я.
У рамках цієї лабораторної роботи необхідно внести зміни до документа Vision & Scope, створеного минулого семестру, зокрема доповнити розділ 3 Scope and Limitations. У цьому розділі потрібно детально описати межі першого релізу системи, включаючи всі її компоненти — серверну частину, мобільний і веб-клієнти, а також IoT-рішення — та надати повну картину функціонування системи на початковому етапі впровадження. Також слід передбачити, яким чином у майбутніх версіях може бути реалізована інтеграція зі штучним інтелектом. У цьому контексті необхідно обґрунтувати потенційні напрями використання ШІ для покращення роботи системию. 
Завершальним етапом є визначення обмежень і виключень, тобто функціональних можливостей, які з певних причин не реалізовані або навмисно виключені зі складу системи, наприклад через обмежені ресурси, відсутність потреби або складність реалізації на початковому етапі.


3 ОПИС ВИКОНАНОЇ РОБОТИ


У межах виконання лабораторної роботи було доопрацьовано документ Vision & Scope для програмної системи «Банк крові». Основну увагу зосереджено на розширенні та уточненні змісту розділу 3 — Scope and Limitations, що визначає межі, функціональність та потенційний розвиток системи. Зокрема, оновлений документ включає повноцінний опис початкового обсягу реалізації, який охоплює всі ключові компоненти: серверну частину (бекенд), веб-клієнт, мобільний застосунок та IoT-рішення. Уточнено ролі та функціональність кожного з компонентів, а також способи їхньої взаємодії в межах загальної архітектури системи.
Крім того, було розглянуто можливості подальшого розвитку системи з інтеграцією технологій штучного інтелекту. Визначено потенційні сценарії застосування ШІ, зокрема прогнозування потреб у крові, оптимізація логістичних процесів та аналіз поведінки користувачів. Розроблено концепцію збору та накопичення даних, що можуть бути використані для навчання моделей, а також розглянуто підходи до використання готових API-сервісів або самостійного навчання моделей.
На завершення, було проаналізовано функціональні обмеження системи, зокрема ті, що були навмисно виключені з початкової реалізації через ресурсні або технологічні обмеження. До таких належать, наприклад, відсутність підтримки офлайн-режиму, автоматизованого розпізнавання обличчя для авторизації або повноцінної інтеграції з іншими державними медичними реєстрами на етапі першого релізу.
Результатом виконаної роботи є оновлений і розширений документ Vision & Scope, який повністю відповідає сучасним вимогам до документування складних програмних рішень, охоплюючи всі аспекти функціонування системи в єдиному інформаційному середовищі.

4 ВИСНОВКИ


Під час виконання лабораторної роботи було розроблено документ Vision & Scope, який став основою для подальшого планування та реалізації програмної системи. У цьому документі детально описано ключові проблеми, що вирішуються за допомогою створеної системи, що дозволяє зрозуміти актуальність і необхідність її впровадження. Окрім того, було чітко визначено призначення системи, що забезпечує орієнтацію на конкретні потреби кінцевих користувачів і визначає основні цілі проекту.
Важливою частиною документа є детальний опис функціональності кожної з частин системи, що допомагає збудувати повне уявлення про її структуру та взаємодію компонентів. Це включає як серверну частину, так і клієнтські додатки, кожен з яких виконує свою специфічну роль у загальному процесі.
Крім того, було зазначено вибір технологій, які будуть використані у проєкті, що забезпечить реалізацію необхідної функціональності та гарантуватиме високу ефективність системи. Вибір технологій, таких як серверна архітектура, використання IoT-пристроїв для моніторингу транспортування крові, а також сучасні інтерфейси для веб та мобільних додатків, дозволяє не лише задовольнити вимоги користувачів, але й створити масштабовану та надійну систему.
В результаті виконання роботи був закладений фундамент для подальшої розробки та тестування системи, а також для визначення етапів її впровадження та оцінки ефективності в реальних умовах. Розроблений документ дозволяє не тільки зафіксувати вимоги до системи, але й надати чітке бачення того, як ці вимоги будуть реалізовані, що є важливим кроком для успішної реалізації проєкту.



ДОДАТОК А
Хронологічний опис відео

Відеозапис доповіді на YouTube: https://youtu.be/RmpmlyV5yZE

Хронологічний опис відео 
00:00 Вступ 
00:25 Розділ 2 Завдання до лабораторної роботи 
02:50 Розділ 2.2. Major Features 
05:47 Розділ 3.1. Scope of Initial Release 
12:30 Розділ 3.2. Scope of Subsequent Releases 
15:00 Розділ 3.3 Limitations and Exclusions 
18:45 Висновки






ДОДАТОК Б

Vision & Scope


Vision and Scope Document
for
Програмна система для управління банками крові та координації донорських процесів
Version 1.0 approved
Prepared by ст. гр. ПЗПІ-22-7 
Рубаненко Марія
05.12.2024



ЗМІСТ
1 Business Requirements	10
1.1 Background	10
1.2 Business Opportunity	11
2 Vision of the Solution	13
2.1 Vision Statement	13
2.2 Major Features	14
3 Scope and Limitations	16
3.1 Scope of Initial Release	16
3.2 Scope of Subsequent Releases	19
4 Business Context	23
4.3 Operating Environment	23


Revision History
Name	Date	Reason For Changes	Version
Рубаненко Марія	05.12.2024		1.0
Рубаненко Марія	03.03.2025		1.1

 
1 BUSINESS REQUIREMENTS
1.1.	Background


У сучасних умовах значної важливості набуває забезпечення лікарень достатніми запасами донорської крові для проведення екстрених операцій, підтримки пацієнтів з хронічними захворюваннями та в критичних ситуаціях, коли доступ до крові може врятувати життя. Кров — це обмежений ресурс, який має обмежений термін зберігання, тому оптимізація процесів збору, зберігання та транспортування є вирішальною для ефективної роботи системи охорони здоров'я. Забезпечення прозорості, координації та оперативного реагування є ключовими факторами в успішному управлінні кров'ю, що підвищує доступність цього ресурсу для пацієнтів, які потребують його негайно. 
Основна ідея розробки системи управління банками крові полягає у створенні централізованої платформи, яка об’єднує банки крові, лікарні, транспортувальників та донорів у єдину екосистему. Така інтегрована система дозволяє значно покращити процеси обліку та моніторингу крові, зменшити затримки у доставці, а також підвищити зацікавленість донорів через своєчасні сповіщення про потребу в крові. 
Цей продукт спрямований на автоматизацію рутинних процесів, що дозволяє забезпечити лікарні необхідними запасами крові у критичні моменти, швидко обробляти та виконувати запити, а також покращити обслуговування донорів і транспортувальників. 
Застосування системи сприятиме підвищенню точності обліку запасів, зниженню операційних витрат і оптимізації використання транспортних ресурсів. Для донорів ця система стане платформою, яка інформує їх про актуальні потреби у донорській крові, що мотивує на регулярну здачу та забезпечує зручний процес запису.


1.2.	Business Opportunity


Існуючі платформи для донорства крові, такі як "Donor.ua," пропонують рішення для координації донорів і забезпечення потреб лікарень. Проте багато з них не включають комплексної автоматизації, яка об'єднує всі аспекти управління запасами крові, доставки та моніторингу у реальному часі. Розроблюваний програмний продукт надає інтегровану систему для лікарень, банків крові, транспортувальників і донорів, що дозволяє оптимізувати всі процеси в рамках єдиної платформи, значно підвищуючи ефективність та прозорість. Основною перевагою є автоматизований процес моніторингу запасів і доставки крові, а також функція сповіщення донорів у реальному часі про потреби в крові. Крім того, мобільний додаток для транспортувальників спрощує логістичну координацію, що мінімізує час доставки. Завдяки функціоналу для реєстрації донорських сесій та рекомендацій для донорів платформа підвищує лояльність користувачів, залучаючи їх до регулярного донорства. Проєкт орієнтований на ринок охорони здоров'я та благодійних організацій, які підтримують донорські програми. 
Для успішної реалізації проєкту та забезпечення його фінансової стабільності платформа використовуватиме кілька основних каналів фінансування, орієнтованих на соціальну значимість та інноваційний характер продукту.  Багато міжнародних організацій, таких як Всесвітня організація охорони здоров'я (ВООЗ), Червоний Хрест, а також фонди охорони здоров’я та технологічного розвитку, активно підтримують інноваційні рішення, спрямовані на покращення системи донорства крові.
 Платформа має значний потенціал для отримання фінансування у вигляді грантів, спрямованих на розвиток технологій для охорони здоров'я та покращення доступу до донорських послуг. Медичні та фармацевтичні компанії, зацікавлені в соціальних проєктах, можуть підтримати проєкт через спонсорство, особливо в обмін на можливість підвищити власну соціальну відповідальність. Співпраця з відомими брендами та корпораціями сприятиме сталому фінансуванню, а також поширенню інформації про важливість донорства. Платформа може стати цінним партнером для компаній, що виробляють медичне обладнання, таке як центрифуги, холодильники для крові, контейнери для транспортування тощо. Це може включати як фінансову підтримку, так і можливість взаємного маркетингу. Така співпраця сприятиме підвищенню видимості проєкту серед лікарень та банків крові, а також забезпеченню сучасного обладнання для ефективного збору та зберігання крові. 




2 VISION OF THE SOLUTION
2.1. Vision Statement

Програмний продукт для управління банками крові та координації донорських процесів призначений для створення ефективної, доступної та надійної системи забезпечення лікарень донорською кров’ю. Його головна мета — об’єднати банки крові, лікарні, транспортувальників і донорів на одній платформі, щоб оптимізувати всі етапи збору, зберігання та транспортування крові. Продукт не лише спростить  процес логістики та комунікації між різними учасниками, але й підвищить готовність та мотивацію донорів, забезпечуючи постійну доступність крові, необхідної для порятунку життів. 
Концепція полягає у вдосконаленні роботи системи охорони здоров’я шляхом створення швидкої і надійної платформи, яка забезпечує безперервний доступ до донорської крові. Це дозволить лікарням завжди мати у розпорядженні необхідні запаси для пацієнтів, а донорам — активно брати участь у процесі завдяки прозорій і зручній системі комунікації. 
Платформа забезпечує легкий доступ лікарень до інформації про наявність крові та дозволяє своєчасно отримувати постачання у екстрених ситуаціях. Такий підхід сприятиме порятунку життів, формуючи більш організовану та сучасну систему підтримки здоров’я для всієї спільноти. Впровадження цього рішення має на меті задовольнити потреби кожного учасника процесу — від лікарень і донорів до транспортувальників — забезпечуючи оперативність, ефективність і безперебійний доступ до життєво важливих ресурсів. Водночас платформа сприяє розвитку організації, дозволяючи їй залишатися соціально орієнтованою та адаптивною у використанні обмежених ресурсів, залучаючи нові інструменти й можливості для вдосконалення процесу донорства та його результативності.




2.2. Major Features


Програмний продукт для управління банками крові та координації донорських процесів забезпечує наступну функціональність:
	MF-1 моніторинг запасів крові в реальному часі, система забезпечує доступ до актуальних даних про наявні запаси крові в банках, дозволяючи лікарням і банкам крові оперативно відстежувати рівень запасів і своєчасно реагувати на потреби.
	MF-2 обробка заявок від лікарень, система автоматично приймає заявки від лікарень на поставку компонентів крові, перевіряє наявність потрібних запасів. У разі нестачі система пропонує альтернативи, оптимізуючи процес розподілу.
	MF-3 координація доставки крові, платформа надає мобільний додаток для транспортувальників, у якому відображаються всі замовлення, що потребують доставки, а також показники датчиків у холодильниках під час перевезення. Додаток дозволяє фіксувати час початку та завершення доставки.
	MF-4 мобільний додаток де відстежується історія донорських сесій та рекомендації для донорів, донори мають змогу переглядати історію своїх донорських сесій. Також система надає персоналізовані рекомендації, базуючись на попередньому досвіді, підтримуючи залученість донорів у довгостроковій перспективі.
	MF-5 аналітичні звіти для банків крові, система формує детальні звіти для банків крові, що включають аналіз строків придатності, рівня запасів компонентів крові та їх використання. Це дозволяє банкам оптимізувати процеси управління запасами та планування поставок.
	MF-6 контроль умов зберігання крові під час транспортування, IoT-датчики в холодильниках для транспортування компонентів крові постійно моніторять ключові параметри, такі як температура. У разі порушення умов система надсилає сповіщення, оновлює строк придатності або, за необхідності, позначає продукт як непридатний до використання.
	MF-7 транзакції крові та звіти, система фіксує всі операції з кров’ю, починаючи з прийому доставок і закінчуючи обліком перероблених компонентів та їх передачею до лікарень. Працівники банків можуть переглядати дані про обсяг обробленої крові, кількість компонентів, що надійшли на облік, а також обсяги крові, відправлені до лікарень.
	MF-8 обробка та облік поставок крові, після надходження пакетів крові система автоматично розраховує кількість компонентів, що будуть отримані після обробки (плазма, тромбоцити, лейкоцити), вносить їх в облік і визначає строк їх придатності.
	MF-9 реєстрацію нового донора здійснює працівник установи, після цього донор отримує обліковий запис у системі, завантажує мобільний додаток і змінює тимчасовий пароль на постійний.






3 SCOPE AND LIMITATIONS
3.1. Scope of Initial Release


Перший випуск системи для управління банками крові та координації донорських процесів націлений на забезпечення основної функціональності, необхідної для ефективного запуску та роботи продукту. Основними компонентами функціональності є адміністрування системи, безпечне управління даними, обробка заявок, контроль транспортування та інтерактивна підтримка донорів. 
Серверна частина системи виконує ключову роль у забезпеченні роботи всіх компонентів і модулів. Це центральна ланка, яка з’єднує веб- і мобільні клієнти, обробляє дані та управляє роботою IoT-пристроїв. Сервер відповідає за обробку запитів від клієнтів, взаємодію з базою даних та виконання бізнес-логіки.
На сервері реалізована логіка, яка дозволяє системі ефективно працювати з великими обсягами даних і забезпечує безперервність процесів. Основні можливості серверної частини включають:
	обробка клієнтських запитів, сервер приймає та обробляє HTTP-запити від веб- і мобільних клієнтів, виконуючи потрібні дії, наприклад, авторизацію, додавання даних чи формування звітів;
	логіка авторизації та автентифікації, включає перевірку облікових даних користувачів, керування ролями (адміністратор, працівник банку, транспортувальник тощо);
	обробка заявок лікарень, система автоматично обробляє заявки, перевіряючи запаси крові у банках. Якщо ресурси наявні, формується список банків із потрібною кількістю запасів або система шукає банк із найбільшим покриттям вимог заявки. Співробітники лікарень можуть вибирати оптимальні варіанти для поставки;
	Розрахунок оброблених компонентів крові, після доставки цільної крові до банку система автоматично розраховує кількість отриманих компонентів (еритроцити, плазма, тромбоцити) і додає їх до загального обліку. Кожна одиниця має відповідний термін придатності, який також фіксується;
	Документування транзакцій, усі дії, пов'язані з транспортуванням, обробкою та постачанням крові, фіксуються для аналітики та аудиту. Це включає записи про кількість компонентів крові, які поступили до банку після обробки, та обсяги крові, відправлені лікарням;
	Управління транспортуванням, сервер координує передачу крові між банками та лікарнями. Взаємодія з транспортувальниками включає оновлення статусу доставки в реальному часі та відстеження умов перевезення;
	Генерація звітів, система формує аналітичні звіти для працівників банків крові. Це можуть бути звіти про кількість запасів, строки придатності компонентів крові та обсяги відправленої продукції. Ці звіти сприяють оптимізації роботи банків крові;
	Взаємодія з базою даних, сервер забезпечує збереження, оновлення, видалення та запитування даних, підтримуючи інтеграцію з усіма клієнтськими додатками.
IoT-клієнт у системі представлений холодильниками для транспортування крові, які оснащені сенсорами для моніторингу температури. Основна функціональність включає:
	моніторинг умов транспортування, сенсори в холодильниках контролюють температуру, що критично важливо для збереження якості компонентів крові. Для кожного пристрою налаштовуються параметри, які система перевіряє у реальному часі;
	передача даних на сервер, дані про умови транспортування передаються на сервер у режимі реального часу, забезпечуючи актуальну інформацію для моніторингу;
	сповіщення про відхилення, якщо сенсори фіксують відхилення від заданих параметрів (наприклад, підвищення температури), система автоматично генерує сповіщення, яке отримують транспортувальники. Це дозволяє оперативно реагувати на потенційні проблеми.
	збереження історії доставки, усі параметри, зафіксовані сенсорами під час транспортування, записуються у базу даних. Це дозволяє оцінити якість перевезення та зберігання компонентів крові.
Таким чином, серверна частина та IoT-клієнт спільно забезпечують надійність, прозорість і автоматизацію роботи системи, створюючи єдину екосистему для управління запасами крові та логістикою.
Веб-застосунок системи призначений для забезпечення зручного доступу до функціональності банку крові через браузер. Основні особливості веб-клієнта:
	користувачі веб-застосунку проходять захищену аутентифікацію з використанням JWT-токенів. Це дозволяє забезпечити надійний захист персональних та медичних даних, уникнути міжсайтових атак та крадіжки сесій. Завдяки цьому веб-застосунок зручно працює з API та не потребує класичної сесійної автентифікації на сервері, що підвищує безпеку та масштабованість.
	кожен користувач після входу отримує доступ лише до того функціоналу, який відповідає його ролі в системі. Власник банку крові може переглядати аналітику, керувати користувачами, додавати працівників та контролювати запаси компонентів крові. Працівники банку здійснюють реєстрацію донорів, опрацьовують поставки крові до банку, а також реєструють відправки до лікарень. Медичні працівники лікарень мають змогу створювати заявки на доставку компонентів крові, відстежувати їхній статус та переглядати актуальні залишки в банках.
	інтерфейс веб-застосунку побудований з урахуванням принципів зручності для користувача. Всі операції — від створення заявки до перегляду звітів — виконуються у кілька кліків. Форми містять перевірку введених даних у реальному часі, а інтерактивні елементи дозволяють швидко оновлювати інформацію без перезавантаження сторінки. Впроваджено зручну навігацію, фільтри та сортування, що дозволяє працівникам оперативно знаходити потрібні дані.
	для власників банків крові передбачено модуль аналітики, який візуалізує обсяги запасів компонентів, показує терміни придатності, статистику донацій, динаміку відправок, а також ефективність логістики. Дані подаються у вигляді таблиць та графіків для легкого аналізу та прийняття рішень.
Мобільний додаток розроблений у двох окремих варіантах — для донорів і транспортувальників, кожен з яких має спеціалізований функціонал:
	додаток для транспортувальників створений для покращення логістики доставки компонентів крові. У додатку відображаються призначені маршрути, із можливістю змінювати статус доставки в реальному часі. При кожній доставці система фіксує час виїзду, прибуття та можливі затримки. Пристрої з датчиками температури можуть бути інтегровані в додаток, що дозволяє контролювати умови зберігання крові під час перевезення. Всі дані про минулі перевезення зберігаються в журналі, що дозволяє проводити аудит та покращувати логістику.
	додаток для донорів дозволяє їм швидко оновлювати контактну інформацію, переглядати історію власних донацій. Система також надає рекомендації щодо підготовки до здачі крові, що сприяє кращій обізнаності донорів.


3.2. Scope of Subsequent Releases


У майбутніх версіях система планує розширити функціональність за рахунок впровадження технологій штучного інтелекту (ШІ), які допоможуть автоматизувати прийняття рішень, підвищити ефективність логістики, краще взаємодіяти з донорами та прогнозувати попит на компоненти крові. Нижче розглянуто три ключові аспекти використання ШІ: застосування, збирання даних і навчання моделей.
Штучний інтелект буде інтегрований у систему для розв’язання кількох важливих завдань. По-перше, алгоритми машинного навчання дозволять будувати прогнози потреб у певних групах крові в конкретних регіонах, враховуючи сезонність, статистику попередніх запитів та інші фактори. По-друге, ШІ буде використовуватися для оптимізації логістики: формування найкоротших маршрутів доставки крові з урахуванням дорожнього трафіку, термінів придатності, температурного режиму та критичності замовлень. Крім того, система може рекомендувати донорам найзручніший час і місце здачі крові, а також виявляти ризики у здоров’ї донора за допомогою аналізу його історії здач та анкет.
Для ефективного функціонування моделей ШІ необхідно мати якісні та структуровані дані. Система вже фіксує велику кількість параметрів: дані про донації, історію запитів лікарень, переміщення компонентів крові, час доставки, температуру зберігання під час перевезення, а також демографічну інформацію про донорів. У майбутньому також передбачається збір додаткових параметрів — наприклад, оцінка завантаженості пунктів здачі крові, зворотній зв’язок від медперсоналу та донорів, автоматизовані дані зі сканерів штрихкодів або NFC-міток. Всі ці дані можуть бути використані для побудови предиктивних моделей і самонавчання системи.
Система передбачає комбінований підхід до використання ШІ. У деяких випадках буде доцільно використовувати готові API-сервіси, зокрема для розпізнавання аномалій або класифікації тексту з анкет. У складніших випадках — наприклад, для побудови персоналізованих моделей прогнозування попиту або логістики — планується розробка та донавчання власних моделей машинного навчання на основі зібраних даних. Моделі можуть бути треновані локально або в хмарному середовищі з подальшою інтеграцією через REST API. Оскільки система накопичує великі обсяги даних, її архітектура буде адаптована до підтримки навчального конвеєра (data pipeline) та зберігання історичних даних для подальшого аналізу та ретрейнінгу моделей.


3.3 Limitations and Exclusions


У системі для управління банками крові та координації донорських процесів було враховано кілька важливих обмежень та виключень функціональності, які могли б бути корисними, але були свідомо відкладені або виключені через технічні, економічні чи інші обставини. 
Обмеження щодо функціоналу та ШІ:
	час розробки та інтеграція моделей машинного навчання (LLM), розробка та інтеграція складних моделей штучного інтелекту (ШІ) для автоматизації процесів, таких як прогнозування необхідної кількості донорської крові, визначення найбільш ефективних маршрутів для транспортування крові чи виявлення аномалій в даних, може зайняти значний час. Навчання великих мовних моделей (LLM) та моделей для обробки медичних даних потребує великих обчислювальних ресурсів і обсягу навчальних даних. Це може потребувати кілька місяців для підготовки та тестування перед введенням в експлуатацію.
	тестування ШІ, інтеграція та тестування ШІ в реальному середовищі вимагає ретельного тестування всіх функцій, щоб мінімізувати можливість помилок, що можуть виникнути через неточності або помилки в навчальних моделях. Тестування на реальних даних, безпечне тестування на основі історичних даних або симуляцій також є складним процесом, який може зайняти багато часу і зусиль. Крім того, додавання таких моделей може вплинути на ефективність і час відгуку системи.
	обмеження на інтерпретованість результатів, оскільки застосування ШІ в медицині часто вимагає високої точності та прозорості, в деяких випадках моделі можуть бути надто складними для детального пояснення результатів. Це може призвести до труднощів у валідації моделей, а також до можливих проблем з довірою з боку медичних працівників.
Інтеграція з іншими медичними державними системами:
	інтеграція з державними медичними системами, оскільки система повинна взаємодіяти з іншими державними медичними базами даних, такими як система медичних записів або національна база даних донорів, інтеграція може бути складною через різні технічні стандарти, протоколи та рівні доступу до даних. Враховуючи різні рівні безпеки та регуляторні вимоги, цей процес може зайняти додатковий час та зусилля для налаштування правильних механізмів синхронізації даних.
Законодавчі обмеження та вимоги до зберігання даних:
	система повинна повністю відповідати вимогам чинного законодавства України щодо обробки та зберігання персональних і медичних даних. Насамперед, це Закон України «Про захист персональних даних», який регламентує порядок обробки, збереження, доступу та передачі персональної інформації, а також Закон України «Основи законодавства України про охорону здоров’я», що містить положення про захист медичної таємниці. Важливим також є дотримання нормативів, встановлених Міністерством охорони здоров’я України щодо електронних медичних систем, а також положень, передбачених Національною службою здоров’я України (НСЗУ) при роботі з реєстрами та медичними інформаційними системами (МІС).
	 для подальшого розвитку та розширення системи за межі України, зокрема для інтеграції з медичними установами або реєстрами інших країн, необхідно також забезпечити відповідність міжнародним стандартам захисту персональних даних, зокрема GDPR (General Data Protection Regulation) у країнах Європейського Союзу та HIPAA (Health Insurance Portability and Accountability Act) у США. Ці стандарти встановлюють високі вимоги до прозорості обробки даних, права користувача на доступ і видалення інформації, а також відповідальність у разі витоку або неправомірного використання даних.
4 BUSINESS CONTEXT
4.3. Operating Environment


Для створення програмної системи для управління банками крові та координації донорських процесів будуть використані наступні програмні засоби:
	серверна частина буде створена за допомогою Flask, легковагового веб-фреймворка для Python. Flask забезпечує гнучкість у розробці API та дозволяє швидко інтегрувати необхідний функціонал. Як база даних використовуватиметься Microsoft SQL Server, що забезпечить надійне збереження даних із високою продуктивністю та масштабованістю. Для взаємодії з базою даних буде застосовано SQLAlchemy, що дозволить використовувати ORM (Object-Relational Mapping) для роботи з даними у форматі об'єктів Python. Це зменшить кількість сирих SQL-запитів і спростить управління складними зв'язками між таблицями.
	обробка даних із сенсорів (IoT) буде реалізована за допомогою Python. Для імітації роботи сенсорів створюватиметься графічний інтерфейс, розроблений із використанням бібліотеки Tkinter. Це дозволить забезпечити зручне тестування взаємодії з сенсорами та перевірку алгоритмів обробки отриманих даних.
	веб-клієнт буде створено з використанням Django високорівневого веб-фреймворка на Python, що забезпечує швидку розробку надійних та безпечних веб-застосунків. Django дозволяє реалізувати інтерактивний інтерфейс, підтримує шаблони HTML, механізми автентифікації, сесійну роботу. Завдяки цьому буде забезпечено зручний доступ до функціоналу для адміністраторів та медперсоналу.
	мобільний клієнт буде розроблений на основі Kotlin з використанням Android Studio для платформи Android. Додаток орієнтований на донорів і транспортувальників, дозволяючи їм отримувати сповіщення, переглядати історію здач, координувати доставку крові та проходити перевірки. Kotlin забезпечує високу продуктивність, безпечну роботу з пам’яттю та інтеграцію з Android API, що дозволяє реалізувати сучасний, нативний інтерфейс користувача з доступом до функцій смартфона.
